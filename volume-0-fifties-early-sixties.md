# Volume 0: gli anni Cinquanta e i primi Sessanta

## Il contesto storico

Gli anni sono quelli del secondo dopoguerra, della ricostruzione e del boom economico. Il Mondo è diviso tra il capitalismo occidentale e il comunismo dei paesi di influenza russa: al di qua della cortina di ferro, la società fiorisce; c'è la voglia di ricostruire, di scoprire, di espandere i confini in ogni campo. Si fanno esperimenti per scoprire il DNA e per armarsi di bombe all'idrogeno, la NASA viene fondata, Kennedy lancia la sfida per la corsa alla Luna. L'onda lunga della Seconda Guerra mondiale porta a sviluppare nuovi materiali plastici mentre sempre nei laboratori nasce il MOSFET, un transistor che avrà un ruolo fondamentale nella rivoluzione digitale che avverrà negli anni successivi.

La musica è come sempre uno specchio della società e la voglia di rivalsa, di divertimento e di spensieratezza si sente nei ritmi e nelle ballate del tempo. Jazz e Blues l'hanno fatta da padroni finora ma l'embrione del futuro Rock è ben distinguibile nel Rockabilly e nel Rock'n Roll del tempo: con Rock'n Roll si definisce quella musica dei tardi Quaranta e Cinquanta che origina da Gospel, Jazz, Boogie, Rythm'n Blues e Country. "Rocking" e "rolling" sono termini che indicano l'ondeggiare, in maniera altalenante: si riferivano al fervore dei fedeli nei canti gospel, così come all'atto sessuale.

> "I'm a rollin' stone" (Muddy Waters, Mannish Boy)

 Il Rockabilly ha origine nel sud degli Stati Uniti negli anni Cinquanta, vede "the King" Elvis Presley come il suo esponente più di spicco e mutua aspetti della musica Rock'n Roll e dell'Hillbilly, la musica country. 



Blue suede shoes: https://en.wikipedia.org/wiki/Blue_Suede_Shoes




Deep down in Louisiana close to New Orleans
Way back up in the woods among the evergreens
There stood a log cabin made of earth and wood
Where lived a country boy named Johnny B. Goode
Who never ever learned to read or write so well
But he could play a guitar just like a-ringing a bell
